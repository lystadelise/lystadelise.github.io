<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Omstrukturering av Informativ </title>

    <!-- link to main stylesheet -->
		<link rel="stylesheet" type="text/css" href="/css/main.css">
  </head>
  <body>

    <h1> Omstrukturering av Informativ</h1>
    <div class="boxed">
    <h2>Hva er Informativ?</h2>
    <p>
      Informativ organiserer skolebesøk for videregående elever hos Institutt for Informatikk (IFI).
      De ansatte er studenter ved instituttet som forteller og viser hvordan en hverdag på våre studier foregår.
      Ved årskiftet 2018/2019 ble jeg ansatt som organisator, som er leder for studentene og kommuniserer med administrasjonen ved IFI.  </p>

    <a href="https://www.mn.uio.no/ifi/tjenester/publikum/skolebesok/ "> Nettsidene til Informativ </a>

    <h2>Problemstilling og målsetting</h2>
    <p>
      Det ble tydelig for meg at det var behov for noen organisasjonsendringer for best å utnytte potensialet til studentene som er med i Informativ.
      De har mange ulike talenter, og den gamle strukturen gjorde at mange ikke fikk utnyttet disse.</p>
      <p>Målet mitt ble å finne en ny struktur på organisasjonen som ville gagne både elevene som besøkte oss og studentene som kom på jobb.
    </p>

    <h2> Steg 1: Hva er potensialet til Informativ?</h2>
    <p>For å starte denne prosessen satt jeg meg ned og skrev ned hvordan den gamle strukturen så ut og hva som fungerte godt samt hva som kunne forbedres.

      Den gamle strukturen ser slik ut:</p>
      <img src="images/Informativ-gammel.png" alt="Tidligere organisasjonsstruktur for Informativ">
      <p>
      Problemet med denne organiseringen er at det legger mye ansvar på leder og tilnærmet null ansvar på assistentene.
      Det er også mange som trives i en ansvarsrolle, men ikke er glad i å holde presentasjoner eller snakke foran store folkemengder.
      Det tok heller ikke høyde for at med bare èn i rollen som organisator, så vil all rekruttering foregå gjennom denne personen.
    </p>

    <h2>Steg 2: Ny struktur</h2>
    <p>
      Derfor lagde jeg et forslag til en ny struktur, som så slik ut:
    </p>
      <img src="images/informativ-ny.png" alt="Ny organisasjonsstruktur for Informativ">
      <p>
        Det ble et mål for meg å omfordele arbeid slik at man ikke var avhengig av den ene studenten ansatt som organisator.
        På denne måten blir timene jevnere fordelt mellom studentene, som alle har fulltidsstudier.
        Dette er både mer rettferdig fordi alle da får betalt mer likt (alle er timesansatte),
        og fordi det da ikke blir èn eller to personer som får for lite tid til studier.</p>

      <p>  Det vil også forenkle prosessen hvis en organisator sier opp jobben sin,
        fordi gruppen har oversikt over egne oppgaver og en ny organisator dermed trenger mindre opplæring.
        I denne strukturen er det også en formell rekrutteringsgruppe,
        som skal bli utarbeidet i et samarbeid mellom organisator og utvalgte ansatte som har teft for rekruttering.
    </p>

    <h2> Steg 3: Brukerundersøkelser</h2>
    <p>
      Etter å ha satt opp dette forslaget til struktur satt jeg opp et møte med alle de ansatte studentene i informativ.
      Dette ble det jeg kaller en live brukerundersøkelse.</p>
      <p>Jeg fasiliterte mulighet for at de kunne komme med innspill, uten at de fikk se den nye strukturen.
      Grunnen til dette er at jeg ville få alle meningene de kunne tenke seg, slik at de ikke satt seg fast i min struktur.
      Flere har jobbet lenger i Informativ enn meg, og dermed ville jeg ha deres ufiltrerte tanker og forhåpentligvis også fange problemstillinger som ikke hadde slått meg.</p>

    <p>  Jeg forklarte hensikten med å endre på strukturen, og delte ut penn og papir.
      Deretter ba jeg de ansatte tegne opp Informativ på papir slik de mente det skulle se ut, med dette utgangspunktet:</p>

      <li>Tegn en struktur for informativ som gir mening for dere</li>
      <li>Ingen begrensninger</li>
      <li>Ting man kan ta med: leder, assistent, foredragsholder, rekruttering, stå på stand-ere</li>
      <li>Hvordan kan disse rollene knyttes sammen?</li>
      <li>Hva slags oppgaver syns du disse rollene burde eller kan ha?</li>
      <li>Hvilken rolle har organisator i dette?</li>

      <p>Det var veldig nyttig å spørre de ansatte, fordi de ga meg et ekstra perspektiv på hva som er viktig, ikke bare for organisasjonen, men for de ansatte.
        De nevnte forvirring over oppgaver, mangel på informasjon, samt et ønske om å rekruttere bredere, både på nett og fysisk.
        Da fikk jeg også sjekket at mine antagelser om struktur og organisering stemte overens med de ansattes opplevelser. </p>
        <p>Jeg skrev notater underveis for å holde følge med det de ansatte sa på møtet.
          I etterkant samlet jeg inn arkene de skrev på og skrev en rapport slik at jeg kunne ha noen holdepunkter for videre utvikling.
          Jeg diskuterte endringene med min sjef og vi var begge enige om hvilke endringer som skulle implementeres for gruppen.
        </p>

        <h2>Steg 4: Resultat</h2>

        <p>I etterkant av dette arbeidet er det nå opp til de ansatte hvem som holder omvisning og presentasjon den dagen det jobbes. I tillegg har jeg satt sammen en rekrutteringsgruppe med motiverte ansatte. Vi er i oppstartsfasen og bestemmer sammen hva de skal gjøre og skaper materialet de skal jobbe med på sikt.  Etterhvert vil gruppen bli selvdreven med lite involvering fra organisator, annet enn kommunikasjon mellom gruppeleder og organisator. Vi har i tillegg opprettet en egen slack slik at vi kan diskutere ulike deler av arbeidet med bedre struktur.</p>


        <p>Endringene som er gjort er ikke store, men de har en positiv effekt for de ansatte og for skolene som kommer på besøk.</p> 

    </div>
  </body>
</html>
