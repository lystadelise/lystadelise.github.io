<!DOCTYPE html>
<html lang="en" dir="ltr">
  <head>
    <meta charset="utf-8">
    <title>TPostkolonialitet i litteraturen: spørsmålet om den andre stemmen </title>

    <!-- link to main stylesheet -->
	  <link rel="stylesheet" href="https://maxcdn.bootstrapcdn.com/bootstrap/3.4.1/css/bootstrap.min.css">
  </head>
  <body>
    <div class="container">
      <a href="index.html" class="btn btn-default" role="button">Tilbake til portefølje</a>
      </div>
    <div class="container">
    <div class="row">
    <div class="col-sm-10">


    <h1>Postkolonialitet i litteraturen: spørsmålet om den andre stemmen</h1>
    <div class="boxed">
    <h3>Publisert i Lasso Litteraturtidsskrift våren 2020, >a href="http://www.litlasso.no/postkolonialitet-i-litteraturen-sporsmalet-om-den-andre-stemmen/">lenke</a>. </h3>


<p>Da Edward Said ga ut <i>Orientalism</i> (1978) ble det en milepæl som tok opp temaet om vestlig
imperialisme og dens uheldige representasjoner av Østen. Selv har han sagt at dette verket var
revolusjonerende for bevisstgjøringen av kvinner, minoriteter og marginaliserte mennesker (Said, 438).
Selv om den ikke direkte brukte begrepet postkolonialitet, utfordret den måten Vesten formet
diskurser rundt kolonier. Hva betyr postkolonialisme? Og hva kan vi lære av postkolonial
litteratur om hvilke stemmer som blir hørt?</p>

<p>På sitt høydepunkt regjerte det britiske imperiet over en fjerdedel av hele verdens land
og befolkning (Parker, 286). Hvis man ser på koloniene under europeisk makt, ble brorparten av de
koloniserte landene selvstendiggjort mellom 1945 og 1960. Effektene av kolonialisme er langt
fra over, og det påvirker alt fra sosiale relasjoner til et lands økonomiske muligheter. 
Postkolonialisme som begrep og akademisk teori har også en lang historie, men det er
først på 1970-tallet at figurer som Edward Said, Gayatri Chakravorty Spivak og Homi K.
Bhabha for alvor øker dens innflytelse (ibid, 285). Innenfor postkolonialisme fokuserer man blant annet
på undertrykkelse, relasjonen mellom koloni og kolonisert, konsekvensene av kolonialisme,
rase, og så videre. Robert Dale Parker skriver at postkolonialisme er studiet av kolonialisme,
samt kulturelle og politiske relasjoner mellom nasjoner med makt og nasjoner med mindre
makt(ibid, 287). Stuart Hall skriver, «postcolonial is not the end of colonisation. It is after a certain kind
of colonialism, after a certain moment of high imperialism and colonial occupation… in the
wake of it, in the shadow of it, inflected by it...» (Hall, 230) Dette er sentralt for postkolonialismen, fordi
man undersøker tidligere og pågående maktforhold i verden, og hva de betyr for ulike
mennesker.</p>

<p>Så vi forholder oss til et begrep og en teoretisk retning som i sin uhåndterlighet er
utrolig viktig, sett fra et politisk og menneskelig ståsted. Politisk fordi vi alle fortjener de
samme rettighetene, menneskelig sett fordi det er mange som ikke helt forstår det, og kan
trenge en akademisk dytt i retning empati. Spørsmål som kan stilles på dette tidspunktet er for
eksempel, er man mindre verdt fordi det kom mennesker med båt og tok kontroll over landet
du bor i uten å spørre deg? Har hudfarge noen reell verdi, eller har det som resultat av
overveldende hvit kolonialisme, blitt et uheldig bidrag til en rasistisk diskurs? Det siste
spørsmålet er forhåpentligvis tydelig retorisk, for dette er en av de sentrale påstandene innen
postkolonial teori.</p>

<p>Franz Fanon har sett på nettopp dette, hvordan rase blir påvirket av kolonialisme, i
flere av sine bøker.  Han har blant annet kommet med nyansert kritikk av såkalt negritudé,
som i utgangspunktet handler om at svarte mennesker skulle ta stolthet i å være nettopp svart (Parker 289).
Fanons kritikk er at gjennom å finne stolthet i sin bakgrunn, som han i utgangspunktet var
positiv til, så var en uheldig effekt at svarte mennesker også reproduserte stereotypier og
negative bilder som kolonimaktene hadde skapt (ibid, 290-1). En slik type nyansering er viktig for å
likestille alle mennesker. Et eksempel på dette bringer han frem i <i>Black Skin, White Masks</i>,
der han snakker om svarte kvinners relasjon til hvite menn. Han tar utgangspunkt i
martinique-kvinnen Mayotte Capécia, som sier at hun vil gifte seg, men bare med en hvit
mann. Hun skriver, «a coloured woman is never quite respectable in the eyes of a white
man» (Capéica i Fanon, 25).  Dette er et uheldig menneskesyn som Fanon vil til livs. Fanon skriver om Capécia, </p>

<p><i>She asks for nothing, demands nothing, except for a little whiteness in her life. And when she asks
herself whether he is handsome or ugly, she writes: “All I know is that he had blue eyes, blond hair, a
pale complexion and I loved him.” If we reword these same terms it is not difficult to come up with: “I
loved him because he had blue eyes, blond hair, and a pale complexion.” And we Antilleans, we know
only too well that as they say in the islands the black man has a fear of blue eyes. </i> (Fanon, 25)</p>

<p>Forholdet mellom svarte kvinner og hvite menn i en kolonial setting er åpenbart sårbar, med
tanke på at hvite menn hadde makt og penger og status til å gjøre hva de ville. Fanons bok ble
publisert i 1952, da det var mye offentlig diskusjon om å gi mer selvstendighet til Martinique,
som den dag i dag er en del av Frankrike. Dermed er det kanskje ikke så rart at Capécia
skriver om ønsket for en hvit mann, en mann som kan forsørge henne, og som vil gi henne økt
status. Likevel sier det mye om det problematiske aspektet av rasebegrepet i koloniserte land,
fordi å gi hudfarge en verdi fører til forskjellsbehandling og undertrykkelse. Fanon skriver om
Capécia, «She herself says that one is white if one has a certain amount of money»(Fanon, 26), som
igjen knytter hvithet til penger og dermed status. Videre skriver Fanon, «I am white; in other
words, I embody beauty and virtue, which have never been black. I am the color of day.» (ibid, 27)
Hvithet er godhet, skjønnhet og lys, ting som gir gode assosiasjoner til en spesifikk hudfarge.
Fanon skriver at de svarte kvinnene han kjenner på Martinique selv forteller «[b]esides (…),
it’s not that we want to downplay the credentials of the black man, but you know it’s better to
be white.»(ibid, 30) Så bevisstheten rundt rase eksisterer; det er bare ikke nok til at systemet som
devaluerer blir borte uten videre. </p>

<p>Så hva har dette å gjøre med litteratur? Nettopp at disse rollene, forventningene og
strukturene blir reprodusert selv i skjønnlitteratur, det som ikke trenger være sant, men som
kanskje ofte er det likevel. Charlotte Brontës <i>Jane Eyre</i> regnes som en moderne klassiker og
et feministisk verk som var forut for sin tid (Burt, 224), men den er skrevet i en tid der Storbritannia
fortsatt nøt godt av sin imperialisme. Dermed har heltinnens kjærlighetsinteresse Mr.
Rochester en hemmelig første kone som kommer fra nettopp en av koloniøyene. Bertha blir
holdt skjult på loftet i den store herskapelige boligen til Mr. Rochester og er beskrevet med
klare referanser til hennes dyriske natur. </p>

<p>Berthas rolle i romanen knyttet opp mot rase er et tema som mange akademikere har
tatt tak i. Det har også blitt til en hel skjønnlitterær bok, <i>Wide Sargasso Sea</i> skrevet av Jean
Rhys, om Bertha før hun ble Mr. Rochesters første kone. Patricia McKee diskuterer hvordan
rase blir et verktøy for Jane Eyres sosiale klatring i et England med et veldig tydelig
klassehierarki(McKee, 67). Rose Kamel skriver om spenningene mellom de ulike versjonene av Bertha
og at disse vikler sammen «their creators’ perceptions of Victorian patriarchy with the
presence … of colonialism and creolization in the lives of the women who narrate the
novels.»(Kamel, 1) For her ser man tydelig koblingen mellom postkolonialisme og litteratur: hvilke
stemmer er det som blir hørt? </p>

<p>I utgangspunktet har man hørt Jane Eyre, en hvit middelklassekvinne fra England.
Derimot ser man at der Charlotte Brontë har beskrevet det som på mange måter er en
selvstendig og kanskje til og med feministisk heltinne etter dagens standarder, så har Jean
Rhys sett videre på anti-heltinnen, Bertha, som et selvstendig menneske med et eget liv, der
hun i <i>Jane Eyre</i> ikke får en stemme. Jean Rhys skrev eksplisitt <i>Wide Sargasso Sea</i> som en
respons på <i>Jane Eyre</i> (Smith, viii), navnet til Bertha er Antoinette Cosby, og Mr. Rochester, som er
fortelleren av en tredjedel av boka, blir aldri nevnt ved navn. Effekten av dette spiller nettopp
på dette med hvilke stemmer vi hører; Rhys har flyttet Bertha/Antoinette fra marginene til
sentrum. </p>

<p>I <i>Jane Eyre</i> har temaet om Berthas rase vært uklart; er hun hvit eller ikke? I <i>Wide
Sargasso Sea</i> blir etnisitet diskutert allerede på første side; Rhys skriver, «They say when
trouble comes close ranks, and so the white people did. But we were not in their ranks»(Rhys, 5) og
videre om moren, «She still rode about every morning not caring that the black people stood
about in groups to jeer at her.»(ibid, 5) Moren til Antoinette er svart, men siden familien bor på
Jamaica og hun originalt kommer fra Martinique, blir hun ikke akseptert. Heller ikke de hvite
menneskene tar henne til seg, selv om Antoinette er lys i huden og faren hennes (som ikke
figurerer i romanen) også er hvit. Antoinette forteller om en mørk jente som plager henne og
kaller henne «white cockroach»(ibid, 9), og en barndomsvenninne som sier «Real white people, they
got gold money. They didn’t look at us (...) Old time white people nothing but white nigger
now, and black nigger better than white nigger.»(ibid, 10) Konfliktene og motsigelsene om rase er
mange. </p>

<p>Judith Kegan Gardner skriver om Rhys’ tekster, «the polarity between inclusion and
exclusion breaks down; simple notions of exploiter and exploited become inadequate, and
social distinctions develop more complex moral and political meanings.»(Gardner, 19) Nyansene er
viktige, og om jeg snakker utelukkende for meg selv som hvit norsk kvinne, så er dette et
perspektiv jeg trenger å lese for å forstå. Dermed tenker jeg det er viktig at man kan lese om
slike temaer i litteraturen. Man kan trekke en rød tråd fra Fanon sine betraktninger om
kvinner, rase og ekteskap til Rhys’ narrativ. Det blir en kommentar ikke bare om rasisme,
men om kolonialisme og effektene det har på menneskene som har blitt utsatt for det. Ja,
innen denne romanen blir skapt, og i tiden den er satt, så er de verste og mest brutale årene av
kolonimakt over, men etterdønningene kan leses i litteraturen, og de er alvorlige. De skaper et
brutalt sosialt hierarki som selv ikke barn slipper unna.</p>

<p>Et annet viktig aspekt ved kolonialisme er språk. De offisielle språkene til Karibia,
eller Vestindia, er spansk, fransk, engelsk, nederlandsk, haitisk kreole og papiamento. De fire
første er europeiske språk, og de to siste er også variasjoner av henholdsvis fransk og
spansk/portugisisk. Før kolonitiden var det mange flere urfolk i Karibia enn i dag, som ble
utryddet som et direkte resultat av kolonialisme gjennom sykdommer og krig. Nourbese
Philips har skrevet et dikt om frarøvelsen av identitet som kan føles i forbindelse med den
språklige mangelen i Karibia:</p>

<i> <p> English</p>
<p>is my mother tongue.</p>
<p>A mother tongue is not</p>
<p>not a foreign lan lan lan</p>
<p>language l/anguish</p>
<p>Anguish</p>
<p>– a foreign anguish</p> </i> (Philips, 12)

<p>Spillet på ordene language og anguish viser et tydelig ubehag rundt språket. Og repetisjonen i
«lan lan lan» er noe hun gjør senere i diktet, med andre ord, som tydelig er spill på effekten
«dubbing» ofte brukt i reggae, der man visker ut et lydbilde ved gjentakelse. Språket i mange
tidligere koloniserte land er tydelig visket ut ved at de i noen tilfeller ikke engang lenger
eksisterer. Formen på diktet er også interessant, i at den er skrevet i tre søyler som ikke alltid
er samme vei, så leseren blir oppbrutt i lesingen sin, slik språk har blitt oppbrutt for mange
koloniserte. I tillegg skriver Philips at alle slaveeiere gjorde forsøk på å ha slaver som tilhørte
så mange etnolingvistiske grupper som mulig, for å minske sjansen for opprør. Effekten av
denne informasjonen er situeringen av koloni og slaveri i samme utviskende funksjon, samme
nedriving, av språk og kultur for undertrykte folk.</p>

<p>Michelle Cliff utforsker også forholdet til et «mother tongue», samt et «motherland» i
sin roman <i>No Telephone to Heaven</i> (1987). Karakteren Clare emigrerer til USA med
foreldrene når hun er ung. Moren mistrives og tar med Clares søster tilbake til Jamaica. Clare
blir i USA med faren, men føler en lengsel som til slutt gjør at hun drar tilbake til Jamaica,
men også en mangel på identitet som fører henne til London for å studere. Clare opplever at
når hun sliter med å sove, så ramser hun opp de ulike monarkene i hodet sitt på repetisjon. Så
tar hun en runde gjennom geografien som inneholder alle de ulike koloniene til det britiske
imperiet (Cliff, 110). Det er dog tydelig at hennes mangel på identitetsfølelse hører sammen med den
fragmenterte historien til Jamaica. Hun beskriver seg selv gjennom motsigelser: «She is
white. Black. Female. Lover. Beloved. Daughter. Traveler. Friend. Scholar. Terrorist.
Farmer.»(ibid, 91) Hun refererer også, tilfeldigvis, til <i>Jane Eyre</i>; Clare leser boka og ønsker å
identifisere seg med Jane, men finner seg mer til rette med Bertha (ibid, 116) Denne tosomheten
definerer på mange måter Clare sin splittede identitet, men den er også illustrerende for det
større temaet om fragmentene som henger igjen etter kolonialisme generelt. Både hudfarge og
kjønn får en komplisert og vanskelig rolle i en kultur der man ikke nødvendigvis eier seg selv
eller kulturen sin. </p>

<p>Postkolonialisme som teoretisk prosjekt belyser det problematiske forholdet mange i
vesten har til tidligere koloniserte land: hvordan vi ser dem som mindre enn oss og hvordan
deres levemåter har blitt påvirket, som regel til det verre, på grunn av vår («vår») innflytelse.
Gjennom en postkolonial tilnærming til litteratur og temaer som identitet, særlig frarøvelse av
denne, samt språk og makt, kan man se en tydelig påvirkning fra Vesten. I litteratur er det
viktig og spennende å granske hvilke stemmer som blir hørt, hvilke stemmer vi stoler på og
hvilke stemmer som former diskursen. Postkolonialisme er et verktøy i kampen mot de
imperialistiske makter som på mange måter fortsatt styrer verden i dag.</p>

<h2> Litteraturliste</h2>
Litteratur
<p>Burt, Daniel S. The Literary 100: A Ranking of the Most Influential Novelists, Playwrights, and Poets of All
Time. (Sted, Infobase Publishing, 2008)

<p>Cliff, Michelle. No Telephone to Heaven. London, Plume, 1987. </p>

<p>Gardiner, Judith Kegan. Rhys, Stead, Lessing, and the Politics of Empathy. Bloomington, Indiana University
Press, 1989.</p>

<p>Hall, Stuart.  «Cultural Composition: Stuart Hall on Ethnicity and the Discursive Turn» in Race, Rhetoric, and
the Postcolonial, ed. Gary Olson and Lynn Worsham, Albany, State University of New York Press, 1999. Ss. 205-240 </p>

<p>Kamel, Rose. «"Before I Was Set Free": The Creole Wife in "Jane Eyre" and "Wide Sargasso Sea".» The Journal
of Narrative Technique 25, no. 1 (1995): 1-22.. www.jstor.org/stable/30225421. </p>

<p>McKee, Patricia. «Racial Strategies in Jane Eyre.» Victorian Literature and Culture 37, no. 1 (2009): 67-83.
www.jstor.org/stable/40347214.</p>

<p>Parker, Robert Dale. How to interpret literature: critical theory for literary and cultural studies. New York,
Oxford University Press, 2018. </p>

<p>Philips, Nourbese . «Discourse on the Logic of Language» i She Tries Her Tongue, Her Silence Softly Breaks.
Middletown, Wesleyan University Press, 2015, 12-15. </p>

<p>Rhys, Jean. Wide Sargasso Sea. London, Penguin Classics, 2000.</p>

<p> Said, Edward. Orientalism. New York, Vintage, 1994.</p>

</div>
  </div>
</div>

    </div>
  </body>
</html>
