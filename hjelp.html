<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Jeg har en dritt situasjon og trenger hjelp </title>

    <!-- link to main stylesheet -->
		  <link rel="stylesheet" href="https://maxcdn.bootstrapcdn.com/bootstrap/3.4.1/css/bootstrap.min.css">
  </head>
  <body>
    <div class="container">
      <a href="index.html" class="btn btn-default" role="button">Tilbake til portefølje</a>
      </div>
    <div class="container">
    <div class="row">
    <div class="col-sm-10">


    <h1>JEG HAR EN DRITT SITUASJON OG TRENGER HJELP</h1>
    <div class="boxed">
    <h3>Publisert i Output høsten 2019. </h3>
  <p>
    Noen ganger møter vi mennesker et veivalg. Vi har kanskje god eller dårlig tid til å tenke oss om, og vi vil kanskje at andre skal hjelpe oss. Derfor har vi i Output spurt IFI-studentene hva de trenger. Svarene kan dere lese her. Vi håper dette kan hjelpe alle dere som sliter med vond bukselukt eller problemer i kjærlighetslivet.
  </p>

  <p> <b>Spørsmål: </b>
    Jeg har tenkt å reise på utveksling. Men samtidig har jeg en IFI-sjel i kjærlighetens kikkert. Er det lurt å legge inn støtet nå, eller vente til jeg kommer hjem? Hvor lenge før er det greit å sjekke opp noen før man stikker av til fjerne strøk?
  </p>
  <p> <b>Svar: </b>
    Dette er et tøft etisk dilemma og jeg ser vanskeligheten i situasjonen din. For å sitere en vis mann, “Oh to be young and feel love’s keen sting”. Ok da, det er kanskje et sitat fra Harry Potter, men poenget består; kjærlighet gjør vondt. Jeg vet ikke hvor godt du kjenner denne ifi-studenten. Det er på den ene siden kanskje kjipt å sette inn støtet rett før man drar, men du vet jo aldri hva fremtiden bringer. Kanskje kommer du hjem til at din store kjærlighet er gift og har tre barn. Kanskje møter du noen som får deg til å glemme alt du trodde du kunne om kjærlighet mens du er i det store utland. Det jeg prøver å si er at man vet aldri hva fremtiden bringer. Du kan ikke styre følelsene eller valgene til din utkårede; du kan bare styre dine egne.
  </p>

  <p>
    Min personlige mening er at jo nærmere du kommer utvekslingsdatoen din før du gjør noe, og gitt at du gjør noe med suksess angående denne personen, jo større er sjansen for at det går i dass. De første månedene i et forhold er ofte både usikre og honeymoon days. Det vil si at man er gira som bare faen, men man vet jo ikke helt hvor man har hverandre enda. Kanskje man ikke kjenner hverandre så godt. Det kan være risky å være så langt unna noen når forholdet er så nytt og sårbart. Det er jo også en sjanse for at denne personen ikke er interessert i noe langdistanse, og det virker ikke kult å dra på utveksling med kjærlighetssorg.
</p>
<p>
  Som Drake så fint sa det, vi lever bare en gang. Jeg tror nok fort du blir opphengt i dette når du er på utveksling uansett om du gjør noe eller ikke; forskjellen er at hvis du prøver så vet du akkurat hvor du står med dette individet. Innen du kommer hjem igjen kan mye ha skjedd, men min erfaring er at det ikke lønner seg å ha ting usagt. Lykke til! Jeg har alltid troa på ifi love.
</p>

  <p> <b>Spørsmål: </b>
Veien opp til T-banen mot byen fra forskningsparken er veldig skummel og glatt om vinteren! Er morsomt med litt underholdning og se på at folk prøve å unngå å falle når man kjeder seg i forelesningen, men det er ikke veldig gøy å måtte gå den isløypa selv. Spesielt ikke når man er redd får knuse den dyre laptoppen i sekken.
  </p>
  <p> <b>Svar: </b>
    Her er det egentlig ikke noe spørsmål, men jeg prøver meg på en løsning likevel: brodder. Helt siden jeg forstua ankelen i fjor har jeg gått som bambi på glattisen og fryktet mitt nedfall med hvert steg jeg tok. Da jeg fikk brodder føltes det ut som at livet mitt startet på nytt. Jeg kunne gå i hvilket som helst tempo, jeg kunne slappe av og se på mobilen, jeg trengte ikke lenger frykte for livet mitt. Anbefales, og kan finnes på steder som clas ohlson og jernia.
  </p>

  <p> <b>Spørsmål: </b>
  Hallo. Jeg vet ikke hva greia er med at sonen er så rotete og ikke ryddig. Hvorfor tar ikke folk og rydder etter seg? Hvorfor tar ikke noen tak i dette?
  </p>
  <p> <b>Svar: </b>
    Heisann! Nei, du spør godt. Det som er både spesielt, fint og slitsomt med sonen er at det er et åpent maker space. Det vil si at hvem som helst kan spasere inn, rote rundt med utstyret og så dra hjem igjen. På en side er dette kjempefint fordi du får frihet til å lage ting uten at du må ha mye penger eller spesielle oppgaver eller tilganger. Det senker terskelen for praktisk og eksperimentell informatikk, og gir en god inngangsportal til å lage kule ting. Det er blant annet noen som jobber med å lage en selvkjørende, elektrisk sofa med høyttalere, og det er også blitt gjort guiness rekord for tyngste droneløft. På den andre siden må man da også ta ansvar for seg selv; folk er glemsomme, de tenker de rydder senere, de er kanskje midt i noe som de oppriktig vil rydde opp i om et par dager, men resultatet består: det blir rot. Så er jo spørsmålet da, hva er viktigst: åpen tilgang eller oversiktlig bruk? Det er jo noe å tenke på.
  </p>

  <p> <b>Spørsmål: </b>
  Hvordan har det seg at harde ting som står fremme blir myke, mens myke ting som står fremme blir harde? Typ potetgull blir mykt og brød blir hardt.
  </p>
  <p> <b>Svar: </b>
    Det skal jeg fortelle deg, min venn! Alt i alt er det en veldig våt affære. I følge google, så får chips for mye fukt ved å stå fremme, mens brød mister fukt og dermed blir hardt og muggent. Det var overraskende mange treff da jeg googlet “why does potato chips get soft and bread gets hard” så jeg tror vi har hjulpet mange mennesker med å finne fred i dag.
  </p>


  <p> <b>Spørsmål: </b>
    Jeg er sånn super betatt av Elise og tørr ikke å snakke med henne. Hva skal jeg gjøre?
  </p>
  <p> <b>Svar: </b>
    For det første kan du kvitte deg med orddelingsfeilene dine. Neida. Men hvis du aldri har snakket med meg så regner jeg med at ideen du har av meg er mye bedre enn det jeg er i virkeligheten, så du blir sannsynligvis skuffet hvis du noensinne finner motet til å snakke litt sammen med meg. Jeg er dog veldig nysgjerrig på hvem du er, så jeg sier ikke nei takk til et glass hvitvin i Escape en dag. Blunk blunk.
  </p>

  <p> <b>Spørsmål: </b>
    Hvor mange ganger kan man bruke en bukse før den må vaskes?
  </p>
  <p> <b>Svar: </b>
    Det er mange mulige måter å se dette på, men jeg tror essensen av det er at du kan bruke buksa helt til den lukter vondt eller har synlige flekker du ikke får vekk med litt vann og klut. Denim skal ikke egentlig vaskes så ofte, så her kan du til og med brette buksene, putte dem i en pose i fryseren og få vekk lukt. Chip Bergh (CEO i Levi’s) sier man aldri skal vaske jeansene sine, dailyedge.com sier man skal vaske dem hvert fjerde eller femte år, mens jeg vasker de få jeansene jeg har kanskje annenhver måned. Andre bukser derimot, bruker jeg til de lukter svett og så vasker jeg alle buksene jeg har samtidig. Dermed innbiller jeg meg at de holder lenger fordi jeg venter like lenge med å vaske alle buksene mine, og siden jeg har fire stykker jeg bruker jevnlig så kan det fint gå en uke med hver bukse før jeg vasker alle. Håper dette hjelper deg i søken etter den ordentlige bukse-vaske-etiketten.
  </p>


    </div>
  </div>
    </div>
  </div>
  </body>
</html>
