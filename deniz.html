<!DOCTYPE html>
<html lang="en" dir="ltr">
  <head>
    <meta charset="utf-8">
    <title> Utvikler: mangler kobling mellom studier og arbeid </title>

    <!-- link to main stylesheet -->
		  <link rel="stylesheet" href="https://maxcdn.bootstrapcdn.com/bootstrap/3.4.1/css/bootstrap.min.css">


  </head>
  <body>
    <div class="container">
      <a href="index.html" class="btn btn-default" role="button">Tilbake til portefølje</a>
      </div>
    <div class="container">
  <div class="row">
    <div class="col-sm-10">

<h1>Utvikler: Mangler kobling mellom studier og arbeid</h1>
<p><i>Han brukte seks år på studier. Programmering var aldri vanskelig, men studiene mangler kobling til arbeidslivet.</i></p>
Elise Lystad

<p>Deniz Akalin Akkøk er utvikler i Skatteetaten. Sammen med kollegaer drifter han Skatteetatens datavarehus. Han brukte 6 år på å fullføre en bachelorgrad ved Universitetet i Oslo. Normert tid er 3 år.  </p>
<p>– Jeg manglet studieteknikk og strøk veldig mange fag de første to årene, forteller Deniz. I tillegg hadde han det man kan kalle et smått oppheng i spill, som ledet til dobbel betennelse i tomlene. Etter at han var sengeliggende bestemte han seg for å ta studiene på alvor. </p>

<h2>Programmeringen ikke problemet</h2>
<p>I utgangspunktet fikk han kun plass på studiene fordi det var åpent opptak: han hadde ikke tatt videregående spesielt på alvor og dermed var snittet hans lavt. </p>
<p>Det skulle lønne seg å ta studiene på alvor: høyere tilstedeværelse på studiestedet og mer samarbeid med medstudenter som hadde god studieteknikk resulterte omsider i en bachelorgrad. </p>
<p><i>– Slet du med programmeringen eller var det kun studieteknikken?</i> </p>
<p>– Programmering har aldri vært vanskelig, svarer Deniz. Det som var vanskelig var å studere godt. Dermed var det utslagsgivende for Deniz med et fagmiljø rundt seg som kunne støtte og som han kunne lære av. </p>
<h2>Mer enn fag</h2>
<p>– De tingene jeg har lært på universitetet har jeg ikke brukt, sier Deniz. Han forklarer at da han var gruppelærer i et fag om databaser, lærte han studentene om ulike tilnærminger til databaser. De skulle alltid kode i tredje normalform, og la andre og første normalform være i fred. I arbeidslivet så er det sjeldent man bruker tredje normalform, men ofte man bruker første eller andre normalform. </p>

<p>Selv om samarbeidet og fagmiljøet han har fra studiene er nyttig, er det med andre ord ikke kun fag som trengs når man er utvikler.
<p>– Det mangler en sterkere kobling mellom studier og arbeid. I et fag kunne jeg lære å tegne et a4-ark med datamodell for datavarehus. </p>
<p><i>– Og i realiteten ville du brukt to? </i></p>
<p>– To hundre. </p>
<h2>Ikke bortkastet</h2>
<p>Han mener ikke at studiene er bortkastet: går man gjennom det teoretiske har man bedre forståelse for hva slags regler man må følge som utvikler. Utover dette går mye på egen vilje til å lære. Selv kjenner Deniz mange dyktige utviklere som har kommet dit de er selv om de gjorde det ganske dårlig på for eksempel videregående skole. </p>
<p><i>– Tror du utviklere kan komme inn i en bedrift gjennom trainee-stillinger uten å ha høyere utdanning innenfor it? </i></p>

<p>– Ja, det gir helt mening å starte for eksempel i support og jobbe seg oppover teknisk. Når det er høyt behov gir det mening å ta snarveien, mener Deniz. </p>
<h2>Lære av dem rundt seg</h2>
<p>Finner man noen som passer godt inn i bedriften er mye gjort. Med unntak av de aller minste bedriftene, sitter sjeldent en utvikler alene. Og før kode blir produksjonssatt, vil en kollega ofte se på den. Dermed kan man hjelpe hverandre, og terskelen for å gjøre feil er lav. </p>
<p>– En nyansatt kan lære av dem rundt seg, og se at det er helt vanlig å gjøre små feil eller at man kan få bugs man stirrer på i timevis som en kollega fikser på et minutt. Også denne kollegaen har sittet i din situasjon en gang, påpeker Deniz. I tillegg har de fleste versjonskontroll, som gjør at man kan tilbakestille koden dersom noe går galt. </p>
<p>Deniz mener man må prøve og feile, fordi man lærer av det og ikke minst – fordi det ikke nødvendigvis er feil. </p>
<p>– Vi pleier å si på jobb at dersom du ikke gjør noe feil, så gjør du sannsynligvis ingenting, sier Deniz. </p>

</div>
  </div>
</div>

    </div>
  </body>
</html>
